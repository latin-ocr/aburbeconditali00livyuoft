PERIOOHA LIBRI VIII.

Latini cum Campanis defecere et missis legatis ad sena-
tum condicionem tulerunt, ut, si pacem habere vellent, alterum
ex Latinis consulem facerent. qua legatione perlata praetor
eorum Annius de Capitolio ita prolapsus est, ut exanimaretur.
T. Manlius consul filium, quod contra edictum eius adversus 5
Latinos pugnaverat, quamvis prospere pugnasset, securi per-
cussit. laborantibus in acic Romanis P. Decius, timc consul
cum Manlio, devovit se pro exercitu et, concitato equo curn
in medios hostes se intulisset, interfectus morte sua Romanis
victoriam restituit. Latini in deditionem venerunt. T. Manlio 10
in urbem reverso nemo ex iuventute obviam processit. Minucia
virgo Vestalis incesti damnata est. Ausonibus victis in oppi-
dum ex eis captum Cales colonia deducta est3 item Fregellae
colonia deducta est. veneficium complurium matronarum de-
prehensum est, ex quibus plurimae statim epotis medicaminiÎ‡ 15
bus perierunt. lex de veneficio tuuc primum constituta est.
Privernatibus, cum rebellassent, victis civitas data est. Nea-
politani bello et obsidione victi in deditionem venerunt. Q. Pu-
blilio, qui eos obsederat, primo et imperium prolatum est et
pro consule triumphus decretus. plebs nexu liberata est propter 20
L. Papirii creditoris libidinem, qui C. Publilio debitori suo stu-
prum inferre voluerat. cum L. Papirius Cursor dictator reversus
in urbem ab exercitu esset propter auspicia repetenda, Q. Fa-
bius magister equitum, occasione bene gerendae rei invitatus,
contra edictum eius prospere adversus Samnites pugnavit. ob 25
eam causam cum dictator de magistro equitum supplicium
sumpturus videretur, Fabius Romam profugit et, cum parum
causa proficeret, populi precibus donatus est. res praetcrea
contra Samnites prospere gestas continet.

